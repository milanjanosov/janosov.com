---
title: "Geospatial Data Science Essentials"
date: 2024-07-23T00:00:00
coverImg: geo_book.jpg
---

Te is tucatnyi appot használsz éjjel-nappal? Tudtad, hogy legtöbbjük minden apró mozdulatodra figyel, amit az online térben teszel, rengeteg adatot rögzít, különféle algoritmusokat, akár mesterséges intelligenciát is használ, és mindeközben elképesztően sokféle hálózatot hoz létre? És azt, hogy ezek az appok egyszerre igyekeznek kiismerni téged és megérteni a korábbi lépéseidet azért, hogy a következőt már az ő segítségükkel tedd meg?
<!--more-->

Az adatalapú algoritmusok és hálózatok a háttérben digitális létünk megkerülhetetlen szereplőivé váltak, mindannyiunk zsebébe csempészve az adat- és hálózattudományt. Miért kaphat egy influenszer reggelije több lájkot, mint valamely relevánsabb tartalom? Hogyan segíthetnek a hálózatok megtalálni a következő sztár DJ-t, mi köze a hálózatoknak az élhető városokhoz, és hogy jön mindehhez a Trónok harca vagy a vállalati HR?

Olykor bonyolult és komplex jelenségek a tudomány és a pop-kult határán egyensúlyozva közérthetővé tehetők. Ehhez azonban sorra kell venni, mit is jelent az adat a mindennapjainkban, hogyan fest a hálózatok anatómiája, miként állnak össze a hálózatok.

A megszokott ismeretterjesztő könyvektől eltérően Janosov Milán első kötetében arra vállalkozott, hogy meghökkentő kérdésfelvetéssekkel és megközelítésekkel közelebb hozza hozzánk azt a tudományt, amely behálózza az életünket. Az adatok és a hálózatok szinte mindenütt jelen vannak, de lehetnek szórakoztatóak is, sőt számos korábban ismeretlen utat nyithatnak meg előttünk.

[Vásárlás](http://openbooks.hu/termek/data)

[Vélemények](https://www.goodreads.com/book/show/196789777-data)
